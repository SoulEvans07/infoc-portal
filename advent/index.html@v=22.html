<!DOCTYPE html>
<html lang="hu">

<head>
<meta charset="utf-8">
<title>TEST InfoC :: Adventi naptár</title>
<meta property="og:title" content="TEST InfoC :: Adventi naptár">
<meta property="og:image" content="/modulz/logo.png">
<meta property="og:description" content="TEST InfoC :: Adventi naptár">
<meta property="og:site_name" content="InfoC – Programozás alapjai I.">
<meta name="description" content="TEST InfoC :: Adventi naptár">
<meta name="robots" content="noarchive">
<meta name="viewport" content="width=device-width, initial-scale=1">
<link rel="shortcut icon" href="../modulz/favicon.ico" id="faviconhref">
<link rel="apple-touch-icon" href="../modulz/logo_touch.png">
<link rel="image_src" href="../modulz/logo.png"> 
<link rel="stylesheet" href="../modulz/alap-infoc.css@v101.css">
<link rel="stylesheet" href="../modulz/style/localfonts.css@v101.css">
<script>var infoc = { onloads: [] };</script>
<script src="../modulz/site.js@v101"></script>
</head>

<body class=" doksi-formatum" data-version="101"
    data-halozati-hiba="Hálózati hiba a kérés teljesítése közben."
    data-tul-nagy-keres="A fájl túl nagy!"
    data-biztos-navigal="Biztos el szeretnél navigálni? A nem mentett változások elvesznek."
    data-ird-be-a-keresoszot="Írd be a keresőszót!"
    data-vissza="Vissza">

<div class="bodycontent">

<nav class="menubg clearfix">
<div class="shaper">
<div id="menu" class="menu menu-font-size">
<a id="menu-nyito" class="menu-nyito"  role="button"><i class="hamburger"></i></a>
<div class="menu-brand"><a href="../index/index.html">InfoC</a></div>
<div id="menu-elemek" class="menu-elemek">
<ul>
<li class="almenu "><a>Infó</a>
<ul>
<li><a  href="../index/index.html">Kezdőlap</a>
<li><a  href="../elerhetoseg/index.html">Elérhetőség</a>
</ul>

<li class="almenu "><a>Tananyag</a>
<ul>
<li class="almenu "><a>Előadás</a>
<ul>
<li><a  href="../ea01/index.html">1. hét: típusok, változók, vezérlés</a>
<li><a  href="../ea02/index.html">2. hét: nevezetes algoritmusok, tömbök</a>
<li><a  href="../ea03/index.html">3. hét: függvények, struktúrák</a>
<li><a  href="../ea04/index.html">4. hét: pointerek, sztringek</a>
<li><a  href="../ea05/index.html">5. hét: rendezések, rekurzió</a>
<li><a  href="../ea06/index.html">6. hét: operátorok, számábrázolás</a>
<li><a  href="../ea07/index.html">7. hét: dinamikus memóriakezelés</a>
<li><a  href="../ea08/index.html">8. hét: fájlkezelés, modulok</a>
<li><a  href="../ea10/index.html">10. hét: láncolt listák</a>
<li><a  href="../ea11/index.html">11. hét: bináris fák</a>
<li><a  href="../ea12/index.html">12. hét: állapotgépek, reguláris kifejezések</a>
<li><a  href="../ea13/index.html">13. hét: generikus algoritmusok, visszalépő keresés</a>
<li><a  href="../ea14/index.html">14. hét: összefoglalás</a>
</ul>

<li class="almenu "><a>Labor</a>
<ul>
<li><a  href="../lab01/index.html">1. hét: parancssor, ZIP</a>
<li><a  href="../lab02/index.html">2. hét: egyszerű programok</a>
<li><a  href="../lab03/index.html">3. hét: tömbök, nevezetes algoritmusok</a>
<li><a  href="../lab04/index.html">4. hét: struktúrák és függvények</a>
<li><a  href="../lab06/index.html">6. hét: pointerek, sztringek</a>
<li><a  href="../lab07/index.html">7. hét: rekurzió</a>
<li><a  href="../lab08/index.html">8. hét: dinamikus tömbök I.</a>
<li><a  href="../lab09/index.html">9. hét: dinamikus tömbök II.</a>
<li><a  href="../lab10/index.html">10. hét: láncolt listák</a>
<li><a  href="../lab11/index.html">11. hét: bináris fák</a>
<li><a  href="../lab12/index.html">12. hét: gyakorlás NZH-ra</a>
<li><a  href="../lab13/index.html">13. hét: állapotgépek</a>
<li><a  href="../lab14/index.html">14. hét: labirintus játék</a>
</ul>

<li class="almenu "><a>Gyakorlat</a>
<ul>
<li><a  href="../gy01/index.html">1. hét: adatmodellezés, algoritmusok</a>
<li><a  href="../gy02/index.html">2. hét: tanult algoritmusok</a>
<li><a  href="../gy03/index.html">3. hét: egyszerű programok</a>
<li><a  href="../gy04/index.html">4. hét: tételek és tömbök</a>
<li><a  href="../gy05/index.html">5. hét: származtatott típusok</a>
<li><a  href="../gy06/index.html">6. hét: karakterek, számrendszerek</a>
<li><a  href="../gy07/index.html">7. hét: pointerek használata</a>
<li><a  href="../gy08/index.html">8. hét: rekurzió</a>
<li><a  href="../gy09/index.html">9. hét: dinamikus tömbök</a>
<li><a  href="../gy10/index.html">10. hét: láncolt listák</a>
<li><a  href="../gy12/index.html">12. hét: bináris fák</a>
<li><a  href="../gy13/index.html">13. hét: állapotgépek</a>
<li><a  href="../gy14/index.html">14. hét: generikus algoritmusok</a>
</ul>

<li class="almenu "><a>Példatár</a>
<ul>
<li><a  href="../f01/index.html">1. hét: egyszerű programok</a>
<li><a  href="../f02/index.html">2. hét: logika, sorozatok, tömbök</a>
<li><a  href="../f03/index.html">3. hét: függvények, struktúrák</a>
<li><a  href="../f04/index.html">4. hét: pointerek, sztringek</a>
<li><a  href="../f05/index.html">5. hét: rendezések, rekurzió</a>
<li><a  href="../f06/index.html">6. hét: számábrázolás, bitek</a>
<li><a  href="../f07/index.html">7. hét: dinamikus memóriakezelés</a>
<li><a  href="../f08/index.html">8. hét: parancssor, fájlkezelés, modulok</a>
<li><a  href="../f10/index.html">10. hét: láncolt listák</a>
<li><a  href="../f11/index.html">11. hét: bináris fák, többszörös indirekció</a>
<li><a  href="../f12/index.html">12. hét: állapotgépek</a>
<li><a  href="../f13/index.html">13. hét: generikus algoritmusok</a>
</ul>

<li><a  href="../nhflista/index.html">Nagy házi lista</a>
</ul>

<li class="almenu "><a>Segédlet</a>
<ul>
<li><a  href="../jegyzet/index.html">Jegyzet és puska</a>
<li><a  href="../fejlesztokornyezet.html">Fejlesztőkörnyezetek</a>
<li><a  href="../stilus/index.html">Kódolási stílus</a>
<li><a  href="../for_vs_while/index.html">For vagy while?</a>
<li class="almenu "><a>Nagy házi</a>
<ul>
<li><a  href="../mintanhf/index.html">Minta nagy házi</a>
<li><a  href="../nhfspecifikacio/index.html">Specifikáció: hogyan?</a>
<li><a  href="../debugmalloc/index.html">Debugmalloc, memóriakezelés</a>
<li><a  href="../fajlkezeles/index.html">Fájlkezelés, mappák</a>
<li><a  href="../megjelenites/index.html">Szöveges és grafikus megjelenítés</a>
<li><a  href="../scanf/index.html">Scanf problémák</a>
<li><a  href="../scanf_hibakezeles/index.html">Scanf és hibakezelés</a>
<li><a  href="../karakterkodolas/index.html">Karakterkódolások</a>
<li><a  href="../cbtobbmodul/index.html">Több modulos programok</a>
</ul>

<li class="almenu "><a>ZH</a>
<ul>
<li><a  href="../tldr1/index.html">TL;DR I.</a>
<li><a  href="../tldr2/index.html">TL;DR II.</a>
</ul>

</ul>

<li class="almenu "><a>Extrák</a>
<ul>
<li class="almenu "><a>SVG óra galéria</a>
<ul>
<li><a  href="../orak2021/index.html">SVG óra galéria 2021</a>
<li><a  href="../orak2020/index.html">SVG óra galéria 2020</a>
<li><a  href="../orak2019/index.html">SVG óra galéria 2019</a>
<li><a  href="../orak2018/index.html">SVG óra galéria 2018</a>
<li><a  href="../orak2017/index.html">SVG óra galéria 2017</a>
<li><a  href="../orak2016/index.html">SVG óra galéria 2016</a>
<li><a  href="../orak2015/index.html">SVG óra galéria 2015</a>
</ul>

<li class="almenu "><a>NHF galéria</a>
<ul>
<li><a  href="../nhfgaleria2021/index.html">NHF galéria 2021</a>
<li><a  href="../nhfgaleria2020/index.html">NHF galéria 2020</a>
<li><a  href="../nhfgaleria2019/index.html">NHF galéria 2019</a>
<li><a  href="../nhfgaleria2018/index.html">NHF galéria 2018</a>
<li><a  href="../nhfgaleria2017/index.html">NHF galéria 2017</a>
<li><a  href="../nhfgaleria2016/index.html">NHF galéria 2016</a>
<li><a  href="../nhfgaleria2015/index.html">NHF galéria 2015</a>
<li><a  href="../nhfgaleria2014/index.html">NHF galéria 2014</a>
<li><a  href="../nhfgaleria2013/index.html">NHF galéria 2013</a>
<li><a  href="../nhfgaleria2012/index.html">NHF galéria 2012</a>
</ul>

<li class="almenu "><a>Elmélet</a>
<ul>
<li><a  href="../turing/index.html">Mit tud a számítógép?</a>
<li><a  href="../bf/index.html">BF</a>
<li><a  href="../bitturmix/index.html">Bitturmix</a>
<li><a  href="../kifesto/index.html">Zárt terület kifestése</a>
<li><a  href="../labirintus/index.html">Labirintusok</a>
<li><a  href="../qsort/index.html">Gyorsrendezés</a>
<li><a  href="../tripla/index.html">Tripla indirekció</a>
<li><a  href="../generikus/index.html">Generikus lista</a>
</ul>

<li class="almenu "><a>Gyakorlat</a>
<ul>
<li><a  href="../strlcpy/index.html">Kulturált sztringmásoló</a>
<li><a  href="../xor_csere/index.html">XOR csere</a>
<li><a  href="../include/index.html">include</a>
<li><a  href="../inline/index.html">inline</a>
<li><a  href="../internet/index.html">Internet</a>
</ul>

<li class="almenu "><a>Grafika</a>
<ul>
<li><a  href="../sdl/index.html">SDL grafika</a>
<li><a  href="../sdl_telepito/index.html">SDL telepítés</a>
<li><a  href="../fa/index.html">Fák rajzolása</a>
</ul>

<li class="almenu "><a>Nyelvészet</a>
<ul>
<li><a  href="../mondatelemzo/index.html">Mondatelemző</a>
<li><a  href="../kifejezesek/index.html">Kifejezések</a>
<li><a  href="../derivalas/index.html">Deriválás</a>
</ul>

<li><a  href="index.html">Adventi naptár</a>
</ul>

</ul>
</div>
</div>
</div>
</nav>

<div class="menu-font-size"><div class="menuplaceholder"></div></div>

<main class="doksi">
<div class="shaper">


<section class="slidescreen" data-title="Adventi naptár">
<div class="slide" id="slide_0">

<a id="0" class="namer"></a>


<div class="slidecontent">
  <div class="float" style="margin-top: 0.25em; margin-bottom: 0;"><button type="button" class="vissza" onclick="history.back();">Vissza</button></div>
<h1 class="eloadascim">Adventi naptár</h1>
<div class="focim">
<p class="szerzocim"><i class="szerzo"></i> Czirkos Zoltán · <i class="ido"></i> 2019.02.27.</p>
<p class="kivonat"></p>
</div>
<h2>InfoC szintetizátor</h2>


<p>A tegnapi adventi naptár bejegyzésben egy hangot szintetizáló program szerepelt:
ez a szinusz függvényt használva különböző magasságú hangokat keltett. Röviden megnéztük,
hogyan viszonyulnak egymáshoz a zenei hangok, hogy mik azok a hangközök, és hogy hogyan
tudjuk elküldeni a generált hangot a hangkártyának az SDL segítségével.

<p>A Boci, boci tarkát ezzel a programmal el lehetett játszani (q, e, q, e, t, t), meg néhány
akkordot is lehetett kelteni (pl. q, e, t egyszerre), azonban a programnak a hangja inkább egy
hallásvizsgálatra hasonlított, mintsem zenei volt:</p>

<p class="kozep">
<audio controls>
    <source src="advent22-szinusz.ogg" type="audio/ogg">
    <source src="advent22-szinusz.mp3" type="audio/mpeg">
    <source src="advent22-szinusz.wav" type="audio/x-wav">
</audio>
</p>


<p>Akik megnézték a program forráskódját is (és remélem, ezt sokan megtették, 
különben semmi értelme a naptárnak ☺), megtalálták azokat a részeket, amelyekkel 
a szinusz függvény helyett más függvényeket lehetett használni: a fűrészfog alakú 
jel egy elég szúrós hangot hoz létre, a négyszögjel pedig leginkább a '80-as évek 
videójátékaira emlékeztet. (Ez nem véletlen, hiszen ezt a legegyszerűbb 
előállítani elektronikusan: digitális áramkörrel, amelyből csak 0 és 1 jön ki! Ha 
ezt rákötjük egy hangszóróra, épp ilyet hallunk.)

<div class="columns">
    <div>
        <p class="kozep">
<audio controls>
    <source src="advent22-furesz.ogg" type="audio/ogg">
    <source src="advent22-furesz.mp3" type="audio/mpeg">
    <source src="advent22-furesz.wav" type="audio/x-wav">
</audio>
</p>
        <p class="kozep">fűrészfog</p>
    </div>
    <div>
        <p class="kozep">
<audio controls>
    <source src="advent22-negyszog.ogg" type="audio/ogg">
    <source src="advent22-negyszog.mp3" type="audio/mpeg">
    <source src="advent22-negyszog.wav" type="audio/x-wav">
</audio>
</p>
        <p class="kozep">négyszög</p>
    </div>
</div>

<p>A kérdés tehát ez: mitől más a hangszerek hangja? Miben más egy zongora A=440 Hz-es hangja
és egy gitár A=440 Hz-es hangja?





  
        <nav id="tartalom">
      <h3>Tartalom</h3>
      <ol>              <li><a href="index.html@v=22.html#1" class="">Egy kis fizika, egy kis analízis</a>
              <li><a href="index.html@v=22.html#2" class="">ADSR: attack, decay, sustain, release</a>
              <li><a href="index.html@v=22.html#3" class="">Moduláció</a>
              <li><a href="index.html@v=22.html#4" class="">A programról</a>
            </ol>    </nav>
  </div>

<div class="clear"></div>

</div>
</section>


<section class="slidescreen" data-title="Egy kis fizika, egy kis analízis">
<div class="slide" id="slide_1">

<a id="1" class="namer"></a>

<div class="slideheader">
  <h2 class="slidetitle">
    <span class="oldalszam">1</span><span class="oldalszamafter">. </span>    Egy kis fizika, egy kis analízis<a class="hlink" href="index.html@v=22.html#1"><i class="hlink"></i></a>
  </h2>
</div>

<div class="slidecontent">
  
<p>Fogjunk egy húrt, mondjuk egy gitárnak a húrját. Rögzítsük ezt két végén (mint mondjuk egy
gitár húrját), és pengessük meg (mint mondjuk egy gitár húrját). A húr elkezd rezegni. A rezgés
frekvenciája a húr hosszától, vastagságától és a feszítő erőtől függ, ezek változhatnak. De egy
biztos: a két vége, mivel azokat befogtuk, mozdulatlan marad. Ha megoldjuk a húr rezgését
leíró egyenletet, olyan megoldást kell kapnunk, amelynél a húr két vége teljesen mozdulatlan,
a kitérésük minden pillanatban nulla. Ilyet:

<img src="advent22-hur1.gif" class="kozep">

<p>Biztos, hogy így rezeg? Korántsem. Másféle rezgések is kialakulhatnak. Ha a 
fenti rajzon a húr egyes pontjai kitérésének mértékét a <code>sin(x)</code> 
függvény írja le, akkor lent, a bal oldali <code>sin(2x)</code> kell legyen. Ennél
a megoldásnál is mozdulatlan a két végpont. Kiderül, hogy a rezgést leíró 
egyenletnek nem egy, hanem végtelen sok megoldása van.
Megoldás az alapfrekvencia összes egész számú többszöröse, pl. a
<code>sin(3x)</code> is, amely a jobb oldalt látható:

<div class="columns">
<div>
<img src="advent22-hur2.gif" class="kozep">
</div>
<div>
<img src="advent22-hur3.gif" class="kozep">
</div>
</div>

<p>Sőt az így kapott rezgések összege
is megoldás: ha <code>sin(x)</code> a húr két végén fixen nulla, és <code>sin(2x)</code> is, akkor a <code>sin(x)+sin(2x)</code>
által megadott rezgésnél sem lesz ez másképp. És a <code>sin(x)+sin(3x)+sin(10x)</code>
sem, amely így néz ki:

<img src="advent22-hur4.gif" class="kozep">

<p>Ezek a magasabb frekvenciájú rezgések a felharmonikusok. Ha megpengetünk egy húrt, akkor az nem egy, hanem sokféle
felharmonikus frekvenciával egyszerre jön rezgésbe, amelyek az alap frekvenciának (f) egész számú
többszörösei:

<pre class="kozep">
rezgés = &sum; A<sub>n</sub> × sin(n2&pi;f × t)
</pre>

<p>Ezeket a rezgéseket, bár eltérő frekvenciájúak, nem halljuk külön hangnak. Az
összegüket a fülünk egyetlen hangnak érzékeli – a frekvenciák aránya pedig az érzékelt hang
hangszínét határozza meg. Ez az egyik dolog, ami megkülönbözteti a hangszereket: a keltett hang
spektruma, azaz a felharmonikusok aránya. Minél több felharmonikus van egy hangban, annál teltebb,
gazdagabb a hangzása.

<p>Az Analízis és a Jelek tárgyból sokat fog szerepelni Joseph Fourier neve, aki rezgések matematikai
leírásával is foglalkozott. Tudjuk azt, hogy minden periodikus függvény leírható megfelelően megválasztott
amplitúdójú és fázisú szinusz függvények összegeként. Egy ilyen összegben az egyes összegzett szinuszos
tagok összegei éppen a rezgés alapperiódusának egész számú többszörösei. Például egy négyszögjelet
a <code>sin(nx)/n</code> tagok összegével közelíthetünk, ahol <code>n</code> a páratlan értékeket veszi
fel. Minél több tagot használunk, annál pontosabb
lesz a közelítés:

<img src="advent22-negyszog.gif" class="kozep" style="width: 36em;">

<p>Egy fűrészfog alakú jel pedig a <code>(-1)<sup>n-1</sup>sin(nx)/n</code> tagok összegzésével, az összes
pozitív egész <code>n</code> számra (párosakra is):

<img src="advent22-fureszfog.gif" class="kozep" style="width: 36em;">

<p>Fourier arra jött rá, hogyan kell ezeket az arányokat, azaz a szorzókat 
meghatározni egy ismert függvény esetén. Mi a programban visszafelé csináljuk
majd: be lehet majd állítani az egyes szorzókat, aztán meglátjuk, milyen hangja van. 
Valahogy így:

<pre   ><code class="language-c">typedef struct Harmonikus {
    char *nev;              /* a neve */
    double frekszorzo;      /* hanyszoros frekvencia az alaphanghoz kepest */
    double arany;           /* mekkora hangerovel: amplitudo */
} Harmonikus;

typedef struct HangSzin {
    Harmonikus felharm[10]; /* felharmonikusok. 0-dik nem hasznalt, 1-es az alap. */
}

/* felharmonikusok osszegzese: itt hsz egy HangSzin-re mutat */
s_ez = 0;
for (felh = 0; hsz-&gt;felharm[felh].frekszorzo != 0; ++felh)
    if (hsz-&gt;felharm[felh].arany != 0)
        s_ez += hsz-&gt;felharm[felh].arany
                * sin(hsz-&gt;felharm[felh].frekszorzo * h-&gt;frek * 2 * PI * t);</code></pre>

<p>A harmonikus neve azért kell, mert a program olyan néven fog rájuk hivatkozni, ahogyan a
Hammond orgonára is voltak írva.</p>





  
    </div>

<div class="clear"></div>

</div>
</section>


<section class="slidescreen" data-title="ADSR: attack, decay, sustain, release">
<div class="slide" id="slide_2">

<a id="2" class="namer"></a>

<div class="slideheader">
  <h2 class="slidetitle">
    <span class="oldalszam">2</span><span class="oldalszamafter">. </span>    ADSR: attack, decay, sustain, release<a class="hlink" href="index.html@v=22.html#2"><i class="hlink"></i></a>
  </h2>
</div>

<div class="slidecontent">
  
<p>A hangok nem csak egyszerűen periodikus jelek: időben is változnak. Egy orgona képes tetszőlegesen
hosszan ugyanazt a hangot kiadni, míg egy zongora billentyűjének megnyomása után szép lassan el fog
halkulni a hang. Fontos tehát a hangerő időbeli változása. Ennek az időbeli változásnak a
jelleggörbéje is nagyon jellemző az egyes hangszerekre. A zongoránál egy húr megszólaltatásakor
a hang nagyon hirtelen felerősödik, utána pedig szép lassan halkul el. Az orgonánál ez a kiugró
hangerő a megszólaltatáskor nem feltétlenül jellemző.

<div class="kozep">
    <img src="advent22-adsr_mod.svg">
</div>

<p>Az első generációs szintetizátorok ezt a két dolgot próbálták meg leutánozni. Az előállított
periodikus rezgést egy ún. ADSR görbével modulálták. Ezt a görbét burkológörbének nevezik (envelope),
mivel a hang tényleges értéke mindig ezen belül van. Az egyes szakaszok jelentése a következő:

<dl>
    <dt>Attack</dt>
    <dd>Felfutás. A hang megszólalásakor hirtelen erősödik a maximális
        ideig. A hangkeltés innen indul a hang megszólaltatásakor.</dd>
    <dt>Decay</dt>
    <dd>Lecsengés. A maximális hangerő elérése után a hang gyorsan halkul.</dd>
    <dt>Sustain level</dt>
    <dd>Tartás. A lecsengés után, a tartási szakaszban a hang gyengébb, mint
        a maximális hangerő. Ez egészen addig tart, amíg a hang „kikapcsolását”
        el nem indítjuk.</dd>
    <dt>Release</dt>
    <dd>Elengedés. Végül a hang teljesen elhalkul.</dd>
</dl>

<p>A felfutás, lecsengés és elengedés az ADSR görbénél fix ideig tart; a tartást pedig a zenész
határozza meg. Az orgonánál például egészen addig tartás szakaszban van a hang, amíg az orgonista
az adott billentyűt nyomva tartja, utána pedig viszonylag gyorsan megszűnik. (A fenti rajznak
van egy kis szépséghibája. Az emberi fül érzékenysége a hangok intenzitására nézve is
logaritmikus. Ezért egy lineárisan erősödő hangnyomás nem lineárisan erősődő hang érzetét kelti.
Ezt is kicsit érezni a program által keltett hangokon is.)

<img src="advent22-allapotgep.svg" style="width: 20em;" class="float">

<p>Mindezt egy egyszerű szorzással lehet megvalósítani a programban, az előállított hullámformát
szorozva a hangerővel. Persze kell egy állapotgép is. Az állapotátmeneti gráf a jobb oldalon látható.
Csend állapotban a hang nem szól. „Bekapcsolásakor” a felfutás állapotba megy át, ahonnan szép
lassan, az idő hatására (amikor elérte a felfutás során a maximum hangerőt, a lecsengés során
a tartás hangerejét) a tartás állapotba jut. A kikapcsoláskor pedig elengedés fázisba kerül, ahonnan
előbb-utóbb újra csend fázisba jut. Az aktuális állapot határozza meg azt, hogy a hangerőt épp
növelni vagy csökkenteni kell, és hogy melyik időállandó szerint.

<p>Az állapotgép lényeges részei:

<pre   ><code class="language-c">typedef enum HangAllapot {
    csend, felfutas, lecsenges, tartas, elengedes
} HangAllapot;


typedef struct Hang {
    SDL_Keycode sym;         /* billentyuje - a tegnapi programbol orokolt */
    double frek;        /* a frekvenciaja */

    double hangero;     /* a hangero, 0-&gt;1 és 1-&gt;0 valtoztatva, hogy ne pattogjon */
    bool szol;          /* billentyu lenyomva? - tegnapi programbol */
    HangAllapot all;    /* aktualis allapot a burkologorbehez */
} Hang;


/* itt is h a Hang-ra, hsz pedig a HangSzin-re mutatnak. egy kulso
 * programresz a h-&gt;szolt igazra allitja a gomb megnyomasakor, 0-ba az
 * elengedesekor; az allapotgep ennek megfeleloen valt allapotot. */
switch (h-&gt;all) {
    case csend:
        if (h-&gt;szol)
            h-&gt;all = felfutas;
        break;
    case felfutas:
        h-&gt;hangero += 1.0 / hsz-&gt;felfutas_ido * dt;
        if (h-&gt;hangero &gt; 1)
            h-&gt;all = lecsenges;
        if (!h-&gt;szol)
            h-&gt;all = elengedes;
        break;
    case lecsenges:
        h-&gt;hangero -= 1.0 / hsz-&gt;lecsenges_ido * dt;
        if (h-&gt;hangero &lt; hsz-&gt;tartas_hangero)
            h-&gt;all = tartas;
        if (!h-&gt;szol)
            h-&gt;all = elengedes;
        break;
    ...</code></pre>

<p>Ez a programrész az adott hang, <code>h</code> hangerejét változtatja az adott állapot
szerint. A változás sebessége például a felfutásnál <code>1.0/felfutas_ido</code>, mivel a megadott idő
alatt kell a 0, minimális hangerőtől eljutni az 1-ig, a maximális hangerőig. A lecsengés és az
elengedés fázisban elvileg ennél kisebb változásnak kellene történnie az adott idő alatt, mert
nem 1-től 0-ig változik a hangerő ilyenkor, hanem csak 1-től a tartás hangerejéig, és utána onnantól
nulláig. Itt mindegyiknél 1.0/idő szerepel az egzakt képletek helyett – így egy kicsit intuitívabb
a program a felhasználó számára, hogy mindhárom beállítás egyformán viselkedik. Nem a hangerőváltozás
idejét, hanem annak sebességét lehet majd egyformán vezérelni.




  
    </div>

<div class="clear"></div>

</div>
</section>


<section class="slidescreen" data-title="Moduláció">
<div class="slide" id="slide_3">

<a id="3" class="namer"></a>

<div class="slideheader">
  <h2 class="slidetitle">
    <span class="oldalszam">3</span><span class="oldalszamafter">. </span>    Moduláció<a class="hlink" href="index.html@v=22.html#3"><i class="hlink"></i></a>
  </h2>
</div>

<div class="slidecontent">
  
<p>Az így keltett hangok még mindig nagyon statikusak, gépiesek lennének. Ha a hang erejét
periodikusan változtatjuk, akkor egy tremolószerű hangot kapunk. Ehhez nem kell mást tenni, mint
az előállított hangot megszorozni egy újabb szinusszal, ami 1 körül lengedezik:

<pre class="kozep">
h'(t) = h(t) <em>× (1 + A<sub>am</sub> × sin(2&pi;f<sub>am</sub>×t))</em>
</pre>

<img src="advent22-am.svg" class="kozep">

<p>Ezt amplitúdómodulációnak is nevezik. A programban szabályozható ennek a modulációnak
az erőssége (A<sub>am</sub>, a fenti ábrán ez az érték 0,2), és a frekvenciája (f<sub>am</sub>) is.</p>

<p>A hang frekvenciája az amplitúdó változtatásától kicsit eltolódik. Ez elsőre furcsának
hangzik, de annyira nem nehéz elképzelni. A szemléletes magyarázat a következő. Ha egy szinusz
függvényt, amely egy adott időpillanatban valamilyen tempóval épp csökken (pl. a nulla felé
tart), megszorzunk egy másik függvénnyel, ami szintén épp csökken, akkor az így kapott függvény
gyorsabban, azaz meredekebben fog csökkenni. Meredekebb változáshoz pedig nagyobb frekvencia
kell. Ha a két változás egy másik pillanatban egymás ellen dolgozik (egyik függvény csökken,
másik nő), akkor pedig lankásabb az eredő függvény: kisebb a frekvencia. De ez a változás
minimális, füllel nem lesz érzékelhető. Inkább a hangerő vibrálását halljuk:

<div class="columns">
    <div>
        <p class="kozep">
<audio controls>
    <source src="advent22-normalc.ogg" type="audio/ogg">
    <source src="advent22-normalc.mp3" type="audio/mpeg">
    <source src="advent22-normalc.wav" type="audio/x-wav">
</audio>
</p>
        <p class="kozep">eredeti</p>
    </div>
    <div>
        <p class="kozep">
<audio controls>
    <source src="advent22-amc.ogg" type="audio/ogg">
    <source src="advent22-amc.mp3" type="audio/mpeg">
    <source src="advent22-amc.wav" type="audio/x-wav">
</audio>
</p>
        <p class="kozep">amplitúdómodulált</p>
    </div>
</div>

<p>A frekvenciák eltolódását a képletből is le tudjuk vezetni. Ehhez elég felírni a két szinusz
(az eredeti hang és a moduláció) szorzatát:</p>

<pre class="papir mono kozep" style="line-height: 0.7;">
                  cos x+y   cos x-y
sin x * sin y = - ------- + -------
                     2         2   
</pre>

<p>(A negatív előjel és a szinusz helyett koszinusz függvény itt nem lényeges különbségek. Azok csak a fázist
módosítják: <code>sin x = cos (x-90°)</code> – arra pedig az emberi fül érzéketlen.)</p>


<p>Hogy ahhoz hasonló remegő hangot kapjunk, mint amilyet egy forgó hangszóró kiad, nem csak az
amplitúdót kell modulálni, hanem a frekvenciát is. A frekvencia változása a forgó hangszóróknál
a Doppler-hatás miatt keletkezik: ugyanamiatt, amiért magasabbnak halljuk a mentőautó szirénáját,
amikor közeledik, és alacsonyabbnak, amikor távolodik. Ha épp felénk tart a hangszóró, akkor
sűrűbbek lesznek az általa a levegőben keltett hullámok (mert a hanggal együtt mozog felénk).
Ha távolodik, a hangja akkor is felénk tart, és emiatt pedig ritkábbak lesznek a hullámok:</p>

<img src="advent22-fm.svg" class="kozep">

<p>A szinusz hullámok keltésénél ehhez a fázist kell módosítani periodikusan:</p>

<pre class="kozep">
h(t) = sin(2&pi;f×t + <em>A<sub>fm</sub>×sin(2&pi;f<sub>fm</sub>×t)</em>)
</pre>

<p>Ahogy a hozzáadott tag, a belső szinusz időben nő, úgy kezd el a külső szinusz kicsit sietni tehát
nagyobb frekvenciájú lesz. A belső szinusz csökkenésekor pedig a külső elkezd késni, tehát kisebb
frekvenciájú a kimenet. Ennek mértékével is csínján kell bánni, mert ha túlzásba visszük, inkább egy
ufós filmbe való hangot kapunk. A fenti képen szándékosan erős a moduláció, hogy jól látszódjon – egy
teljes oktávnyi. Ez a fülünknek szörnyűséges hang.</p>

<div class="columns">
    <div>
        <p class="kozep">
<audio controls>
    <source src="advent22-fmc.ogg" type="audio/ogg">
    <source src="advent22-fmc.mp3" type="audio/mpeg">
    <source src="advent22-fmc.wav" type="audio/x-wav">
</audio>
</p>
        <p class="kozep">fázismodulált</p>
    </div>
    <div>
        <p class="kozep">
<audio controls>
    <source src="advent22-ufo.ogg" type="audio/ogg">
    <source src="advent22-ufo.mp3" type="audio/mpeg">
    <source src="advent22-ufo.wav" type="audio/x-wav">
</audio>
</p>
        <p class="kozep">durván fázismodulált (ufó)</p>
    </div>
</div>





  
    </div>

<div class="clear"></div>

</div>
</section>


<section class="slidescreen" data-title="A programról">
<div class="slide" id="slide_4">

<a id="4" class="namer"></a>

<div class="slideheader">
  <h2 class="slidetitle">
    <span class="oldalszam">4</span><span class="oldalszamafter">. </span>    A programról<a class="hlink" href="index.html@v=22.html#4"><i class="hlink"></i></a>
  </h2>
</div>

<div class="slidecontent">
  
<img class="float" src="advent22-screenshot.png">

<p>A program most a szokásosnál egy nagyobb darab, kb. 600 soros. De nem kell megijedni, az újdonság
nem annyira sok benne: bele van építve az a függvénykönyvtár is, amely egy régebbi adventi bejegyzésben
szerepelt, és amellyel felhasználói felületeket lehet létrehozni.</p>

<p>Három modulból áll – a három modul egymástól annyira eltérő feladatot lát el, hogy merénylet
lett volna a Prog1 tárgy ellen, nem szedni modulokra. Az egyes modulok feladatai a következők:</p>
<ul>
    <li><code>widget.c</code> – ez adja a felhasználói felületet. Szinte változtatás nélkül
        a múltkori változat: lehet benne gombokat és csúszkákat definiálni, és egy eseményvezérelt
        ciklusban kezeli az egérműveleteket.
    <li><code>synth.c</code> – a szintetizátor. Ez generálja a hangot, amihez adni kell neki egy
        <code>Szinti</code> típusú struktúrát. Ahogy az abban lévő adatokat változtatjuk, úgy
        fog automatikusan változni a hang.
    <li><code>main.c</code> – a főprogram, amely létrehozza a <code>Szinti</code> struktúrát,
        megépíti a felhasználói felületet, és utána rábízza a működést az eseményvezérelt ciklusra.
</ul>

<p>A <code>widget.c</code>-n történt változtatások tényleg nem nagyok. (A működésével 
kapcsolatban lásd a régebbi írást!) Egy nagy elvi változtatás van, hogy a 
<code>billentyuzet_cb_megad()</code> nevű függvény meghívásával meg lehet neki adni egy függvényt, 
amelyet billentyű lenyomása és elengedése esetén meghív. Erre azért volt szükség, hogy a 
hangokhoz tartozó gombokat a főprogram tudja kezelni. A mechanizmus teljesen azonos azzal, 
ahogyan az egérkattintásokat is kezelni kell: egy callback függvényt kap ez, amit majd visszahív 
szükség esetén.</p>

<p>A <code>main.c</code> létrehoz magának egy speciális csúszkát (<code>uj_double_csuszka()</code>), amely
a simától abban különbözik, hogy ennek van egy felhasználói callback függvénye is. Amikor változik az
értéke, akkor az új értékét egyből beírja egy megadott <code>double</code> típusú változóba. Ehhez
nagyon jól használható az, hogy a generikus callback függvénynek lehet egy paramétere, mert az a
<code>void*</code> mutató az írandó <code>double</code> változóra mutathat. Valahogy így:</p>

<pre   ><code class="language-c">static void set_double(Widget *widget, int x, int y, void *param) {
    double *cel = (double *) param;
    *cel = widget-&gt;adat.csuszka.jelenlegi;
}


static Widget *uj_double_csuszka(int x, int y, int szel, int mag, double *pd) {
    Widget *w = uj_csuszka(x, y, szel, mag, *pd);
    w-&gt;felhasznaloi_cb = set_double;
    w-&gt;felhasznaloi_cb_param = (void *) pd;
    return w;
}</code></pre>

<p>A zongorához lett egy általános típusú widget, aminek a főprogram a rajzoló függvényét
lecseréli a zongorát rajzoló <code>zongorat_rajzol()</code> függvényre.</p>

<p>A <code>synth.c</code> forrásfájl matekja a fentiek alapján adja magát. Programozási szempontból
annyiban különbözik a tegnapitól, hogy az SDL által meghívott, hangot generáló callback függvény
itt egy paramétert is kap. Azt a pointert kapja meg, amely a <code>main()</code> függvényben definiált
szintetizátor struktúrára mutat, így aztán látja az összes szükséges adatot, hogy miféle hangot
kell előállítania. A billentyűk megnyomásakor-elengedésekor a főprogram ebbe a struktúrába írja
bele azok állapotát, így arról is értesül.</p>

<p>Kicsit furcsa talán a program, hogy nem olyan lineáris a felépítése már, mint az eddig
megszokottaknak: nincs meg az a megszokott fentről lefelé haladás a kódban, hanem ide-oda
ugrál a végrehajtás az eseményvezérelt hurok, a callback függvények és a hanggeneráló között.
Ezt szokni kell – ilyesmiről sok tárgyból lesz szó a későbbiekben.</p>

<p>A forráskód: <a href="advent22-infoc_szintetizator.zip">advent22-infoc_szintetizator.zip</a>.
Linuxosoknak van benne egy Makefile. Akik Code::Blocksolnak, be kell tenniük egy SDL projectbe
(Project / Add files). Az alap SDL project main.c-jét pedig ki kell venni. Ha akadozna a hang, akkor
a <code>hang_init()</code> függvényben 48000-ra kell állítani a frekvenciát – nem mindegyik hangkártya
szereti manapság a 44100 Hz-et.</p>
  
    </div>

<div class="clear"></div>

</div>
</section>

</div>
</main>

<footer role="contentinfo">
<div class="shaper">
<div class="footer ">
  <a href="../index/index.html"><img src="../modulz/logo.png" class="footerlogo" alt="Logo"></a>
<div>InfoC – Programozás alapjai I.</div>
<div class="csakkepernyon">
            <a href="../index/index.html">főoldal</a>
         ·     <a href="../elerhetoseg/index.html">elérhetőség</a>
         ·     <a href="../elerhetoseg/index.html#licenc">licenc</a>
         ·     <a href="https://www.facebook.com/infoceetbmehu">facebook</a>
    </div>
<div class="csaknyomtatasban">Kérjük, az oldalak kinyomtatása előtt gondolj a környezetre.</div>
BME EET, 2009-2021.</div>
</div>
</footer>

</div>

<nav>
<a id="scrolltotop"></a>
</nav>

</body>

</html>
